<?xml version="1.0" encoding="UTF-8"?>
<?xml-model
  href="https://vault.tei-c.org/P5/current/xml/tei/custom/schema/relaxng/tei_all.rng"
  schematypens="http://relaxng.org/ns/structure/1.0"
  type="application/xml"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
    <titleStmt>
    <title></title>
    </titleStmt> 
    <publicationStmt>
    <publisher></publisher>
    </publicationStmt> 
    <sourceDesc>
    <p></p>
    </sourceDesc>
  </fileDesc>
 </teiHeader>
 <text>
  <front>
<!-- front matter of copy text, if any, goes here -->
  </front>
  <body>
    <p>Questo Giuoco è composto di 111 numeri, e può anche servire a giocare fino a 79. Ciò deve convenirsi prima di cominciare la lettura. Per giocare ci si serve di due dadi numerati dall’1 al 6, e si tira chi debba giocare per primo, e si conviene la posta al giuoco.</p>
    <p>Colui che fa 12 va al 110 e ci trova SUPERGIRL, e può tirare una volta sola con un solo dado; se per caso l’1 venisse, egli ha finito il romanzo. Se un altro tira il 12, e tirata sú con la rete la ragazza va fino al 110, allora il primo resta al frontespizio.</p>
    <p>Colui che va al 55, e dietro la macchina da presa vede l’occhio dello scheletro, retrocede dov’era prima, senza pagare; se per caso tirando di nuovo tornasse al 55, ritornerà un’altra volta al suo posto.</p>
    <p>Colui che va al 50, che è l’ultima cella, paga e vi resta fermo finché un altro lo leva e si ferma al suo posto, pagando il convenuto.</p>
    <p>Colui che oltrepassa il 111, tornerà indietro e incontrando un’oca retrocederà di nuovo. Colui che arriva al 111 ha vinto tutto, e può passare ad un altro libro.</p>
    <p>Quando si fa 9 (dove c’è Paola Pitagora), se è con 6 e 3, si va al 96 e si ascolta una sfuriata pienamente giustificata e densa di significato; e se esce 5 e 4, si va al 59, coi due malviventi pronti a chiudere gli sportelli del sarcofago ed ogni volta che si incontra un’oca, si va avanti ricontando il numero fatto. Si paga il convenuto quando si va alle seguenti poste: 7, 11, 83; e tu lettore riscontrerai la fronzuta verità di questa cabala. Chi va al 48 torna al 21 e vi legge parole oscure.</p>
    <p>Chi arriva al 45, sulle ali della ragazza vola al 111, putre et factus.</p>
    <p>La morte sta all’82: chi vi giunge IS DEAD e paga.</p>
    <p>Chi arriva al 51 si ritira dal giuoco; chi arriva al 28 torna all’1; chi arriva al 64 va avanti di tanti punti quanti quelli dell’ultima giocata; chi, essendosi una volta fermato al 4, capita nel 34, va fino all’83: e capirà perché.</p>
    <p>Chi arriva al 62 o vuoi al 65, prosegue al 73; e chi arriva al 24, tira i dadi un’altra volta. Ma chi arriva al 44, se è accorto si ferma per due giri: perché la sosta è importante.</p>
    <p>E chi avrà fatto tutte queste fermate e avanzate e ritorni e pene e pagamenti, innante e indietro quante fiate correndo come un matto con i suoi dadi e gli occhiali, e il naso puntato e il mento proteso, sì che giunga primo o postremo alla conclusione del giuoco, ne avrà tratto il giovamento che pare trarne l’autore, al lume di quella candela, con la testa tutta piegata sopra il tavolo, lì sopra i suoi fogli, sopra i suoi libri con le figure, sopra il suo teschio giallo.</p>
  </body>
  <back>
<!-- back matter of copy text, if any, goes here -->
  </back>
 </text>
</TEI>
  
    
